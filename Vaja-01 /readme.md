# SubReminder
### Spletni upravljalnik naročnin z e-mail in spletnimi opozorili

SubReminder je spletna aplikacija, ki uporabnikom omogoča pregledno spremljanje vseh naročniških storitev na enem mestu ter pravočasna opozorila pred samodejnimi obnovitvami.

---

## Problem

V sodobnem digitalnem okolju ima povprečen uporabnik sklenjenih več naročniških storitev, kot so:
- pretočne platforme,
- spletna orodja,
- mobilne aplikacije,
- oblačne storitve in članarine.

Ker se večina naročnin samodejno obnavlja, uporabniki pogosto:
- izgubijo pregled nad aktivnimi naročninami,
- pozabijo na datume obnovitve ali konec brezplačnih preizkusnih obdobij,
- plačujejo za storitve, ki jih ne uporabljajo več.

To vodi v nepričakovane stroške, občutek izgube nadzora nad osebnimi financami ter t. i. *subscription fatigue*.

---

## Ciljni uporabnik

Ciljni uporabnik je vsakdanji spletni uporabnik, star med **18 in 40 let**, ki redno uporablja več naročniških storitev.

**Značilnosti uporabnika:**
- večino opravil opravlja prek spleta,
- uporablja e-pošto in spletne aplikacije,
- želi enostaven in pregleden način spremljanja stroškov.

**Glavne težave v praksi:**
- nima enotnega pregleda nad naročninami,
- ne spremlja redno datumov obnovitve,
- spregleda opozorila posameznih ponudnikov,
- ne ve, koliko denarja mesečno porabi za naročnine.

---

## Predlagana rešitev

SubReminder je spletna stran, ki uporabniku omogoča centralizirano upravljanje vseh naročnin na enem mestu.

**Osnovne funkcionalnosti:**
- ročni vnos naročnin (ime, cena, interval, datum obnovitve),
- pregled mesečnih in letnih stroškov,
- samodejna opozorila pred obnovitvami.

**Načini obveščanja:**
- e-mail opozorila,
- spletne (in-app) notifikacije.

Rešitev je zasnovana kot **preprosta in zasebna alternativa** obstoječim aplikacijam, saj ne zahteva povezave z bančnimi računi in daje uporabniku popoln nadzor nad podatki.

---

## Primer uporabe

Marko uporablja več spletnih naročnin, med drugim pretočno platformo, orodje za delo in spletno učno platformo. Na strani SubReminder ustvari uporabniški račun in vnese podatke o vseh svojih naročninah.

Teden dni pred obnovitvijo ene izmed naročnin prejme e-mail opozorilo in spletno obvestilo ob prijavi v aplikacijo. Ker ugotovi, da storitve ne uporablja več, jo pravočasno prekliče in se izogne dodatnemu strošku.

---
