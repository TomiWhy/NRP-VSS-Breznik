# SubReminder
### Spletni upravljalnik naročnin z e-mail in spletnimi opozorili

SubReminder je spletna aplikacija, ki uporabnikom omogoča pregledno spremljanje vseh naročniških storitev na enem mestu, pravočasna opozorila pred obnovitvami ter pomoč pri preklicu in vračilu že plačanih naročnin.

---

## Problem

V sodobnem digitalnem okolju ima povprečen uporabnik sklenjenih več naročniških storitev, kot so:
- pretočne platforme,
- spletna orodja,
- mobilne aplikacije,
- oblačne storitve in članarine.

Ker se večina naročnin samodejno obnavlja, uporabniki pogosto:
- izgubijo pregled nad aktivnimi naročninami,
- pozabijo na datume obnovitve ali konec brezplačnih preizkusnih obdobij,
- plačujejo za storitve, ki jih ne uporabljajo več,
- ne vedo, kako ali kje zahtevati vračilo denarja.

To vodi v nepričakovane stroške, izgubo časa in občutek nemoči pri reševanju reklamacij.

---

## Ciljni uporabnik

Ciljni uporabnik je vsakdanji spletni uporabnik, star med **18 in 40 let**, ki uporablja več naročniških storitev in želi imeti nadzor nad stroški.

**Značilnosti uporabnika:**
- uporablja spletne in mobilne storitve,
- prejema obvestila prek e-pošte,
- nima časa ali volje za dolgotrajno komunikacijo s podporo ponudnikov.

**Glavne težave v praksi:**
- nima enotnega pregleda nad naročninami,
- ne spremlja redno datumov obnovitve,
- spregleda ali prejme prepozna opozorila,
- ne pozna postopkov za preklic ali vračilo kupnine.

---

## Predlagana rešitev

SubReminder je spletna stran, ki omogoča centralizirano upravljanje naročnin in aktivno pomoč uporabniku pri preprečevanju ali reševanju nepotrebnih stroškov.

### Osnovne funkcionalnosti
- ročni vnos naročnin (ime, cena, interval, datum obnovitve),
- pregled mesečnih in letnih stroškov,
- e-mail in spletna (in-app) opozorila pred obnovitvami.

### Napredna funkcionalnost: pomoč pri preklicu in vračilu
Če je naročnina že bila obnovljena ali uporabnik zamudi preklic, lahko SubReminder:
- samodejno pripravi uradno zahtevo za preklic naročnine,
- generira ali pošlje e-mail podpori ponudnika v imenu uporabnika,
- zaprosi za vračilo kupnine (refund) v skladu s pogoji storitve,
- spremlja status zahteve in uporabnika obvešča o odgovoru.

Ta funkcionalnost je navdihnjena s storitvami, kot je DoNotPay, in je namenjena zmanjšanju napora ter časa, ki ga uporabnik porabi za komunikacijo s podporo.

Rešitev ne zahteva povezave z bančnimi računi, kar povečuje zasebnost in zaupanje uporabnikov.

---

## Primer uporabe

Marko uporablja več spletnih naročnin, med drugim pretočno platformo, orodje za delo in spletno učno platformo. Po prijavi v SubReminder vnese vse svoje naročnine skupaj z zneski in datumi obnovitve.

Zaradi zamude eno naročnino pozabi preklicati in je že bremenjen. SubReminder mu ponudi možnost »Zahtevaj vračilo«. Aplikacija pripravi in pošlje e-mail podpori ponudnika z zahtevo za preklic in refund.

Marko prejme obvestilo o odgovoru podpore in uspešno dobi povrnjen znesek – brez dolgotrajnega iskanja kontaktov ali pisanja sporočil.

## Konkurenca

Na trgu že obstajajo rešitve za upravljanje naročnin, kot so Rocket Money, Truebill, Bobby in DoNotPay. Večina teh orodij omogoča spremljanje naročnin, vendar pogosto zahteva povezavo z bančnimi računi, kar lahko predstavlja oviro za uporabnike, ki cenijo zasebnost, preglednost in enostavno uporabo.

SubTrack se od obstoječih rešitev razlikuje kot lahka spletna aplikacija, ki temelji na ročnem vnosu naročnin, preglednih opozorilih, analitiki porabe ter aktivni pomoči pri preklicu naročnin. Poleg tega uporabnikom ponuja priporočila za brezplačne ali cenovno ugodnejše alternative aplikacij, s čimer spodbuja informirane odločitve in zmanjševanje nepotrebnih stroškov brez zapletenih finančnih integracij.
